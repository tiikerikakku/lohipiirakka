Retrospektiiveja voi toteuttaa erilaisilla tekniikoilla. Retrospektiivin yleinen tavoite on löytää sopivat toimintatavat projektille.

Yksi tekniikka on "Start, Stop, Continue, More of, Less of" -ympyrä. Tällöin piirretään ympyrä, jonne keskustelun perusteella merkitään omalle alueelle asiat, joita tulisi jatkossa tehdä, lopettaa, jatkaa, lisätä tai vähentää. Tällä tekniikalla saadaan kokonaisuuskuva tilanteesta muotoiltua suhteellisen lyhyessä ajassa, noin 10-30 minuutissa.

Toinen mahdollinen tekniikka on "Glad, Sad, Mad". Tällöin tiimin jäsenet kirjaavat huomioita, jotka ovat tehneet heidät iloiseksi, surulliseksi tai vihaiseksi sprintin aikana. Kirjaamisen ja ryhmittelyn jälkeen äänestetään järjestys, minkä mukaan asioista keskustellaan. Keskustelun aikana mietitään varsinkin seuraavassa sprintissä toteutettavia toimenpiteitä. Keskustelu päättyy viimeistään 60 minuutin jälkeen.

Vaihtoehtoisia tekniikoita löytyy useampia. Niiden toimintatavat vaihtelevat, samoin myös retrospektiiviin kuluva aika. Tiimin kannattaa miettiä, mikä tekniikka toimii heidän kohdallaan parhaiten.
